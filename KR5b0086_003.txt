# -*- mode: mandoku-view; -*-
#+DATE: 2015-08-28 23:49:10.957088
#+TITLE: 黃庭內景玉經注
#+PROPERTY: DZID  DZ0402
#+PROPERTY: SOURCE  正統道藏，三家本，1988，6—515 三卷 洞玄部玉訣類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5b0086_SJB_003-060532b>
#+PROPERTY: JUAN 3
#+PROPERTY: ID KR5b0086
<pb:KR5b0086_HFL_003-001a>¶
黄庭内景玉經註卷下推九¶
　　　　梁丘子註¶
　　　隱景章第二十四¶
隱景藏形與世殊¶
　學仙之士含光藏輝滅跡匿端¶
含氣養精口如朱¶
　肌膚若冰雪綽約若處子¶
帶執性命守虛无¶
　虚靜恬淡寂寞無為¶
名入上清死録除¶
<pb:KR5b0086_HFL_003-001b>¶
　得補眞人列象玄名¶
三神之樂由隱居¶
　理身無為則神樂理國無事則人安三神¶
　三丹田之神也¶
倐歘遊邀無遺憂¶
　倏歘疾發也下文云駕歘接生宴東蒙或¶
　云倐歘龍名也元遺憂謂懸解¶
羽服一整八風驅¶
　八風八方之風先驅掃路也羽服仙服按¶
　上清寳文仙人有五色羽衣又飛行羽經¶
<pb:KR5b0086_HFL_003-002a>¶
　云太一眞人衣九色飛雲羽章皆神仙之¶
　服也¶
控駕三素乗晨霞¶
　外指事也三雲九霞神仙之所御也¶
金輦正立從玉輿¶
　元録經云上清九天玄神八聖驂駕九鳳¶
　龍車玉輿金輦皆仙人之服器¶
何不登山誦我書¶
　書即黄庭經也¶
鬰鬱窈窈眞人墟¶
<pb:KR5b0086_HFL_003-002b>¶
　山中幽䆳¶
入山何難故躊躇¶
　情志不決¶
人間紛紛臭如帤¶
　疾人間世不可居帤幣惡之帛也¶
¶
　　　五行章第二十五¶
五行相推及歸一¶
　五行謂水火金木土相推者水生木木生¶
　火火生土土生金金生水水又生木周而¶
　復始又相刻法水刻火火刻金金刻木木¶
<pb:KR5b0086_HFL_003-003a>¶
　刻土土刻水水刻火周而役始相推之道¶
　也反歸一者水數也五行之首萬物之宗¶
　老子云道生一一生二二生三三生萬物¶
　又易有太極是生兩儀太極者一也兩儀¶
　天地天地生萬物萬物又終而歸一一者¶
　無二之稱萬物之所成終故云歸一¶
三五氣合九九節¶
　妙眞經云三者在天為日月星名曰三光¶
　在地為珠玉金名曰三寳在人為耳鼻口¶
　名曰三生天地人凡三而各懷五故曰三¶
<pb:KR5b0086_HFL_003-003b>¶
　五其常精也合三三者為九宫夫三五所¶
　懷順衆類也調和萬物理化隂陽覆載天¶
　地光明四海風兩雷電春秋冬夏寒暑温¶
　凉清濁之氣諸生之物不得三五不立也¶
　故曰天道不遠三五復返三五者天地之¶
　樞帯六合之要會九宫之氣節九九八十¶
　一為一章云云¶
可用隱地廻八術¶
　九官中有隱遁變化之法太上八素奔晨¶
　隱書是曰八術又太微八録術云太微中¶
<pb:KR5b0086_HFL_003-004a>¶
　有三君一曰太皇君二曰天皇君三曰黃¶
　老君三元之氣混成之精出入上清太素¶
　之宫能存思之必得長生¶
伏牛幽闕羅品列¶
　伏牛腎之象腎為幽闕中黄經云左腎為¶
　玄妙君右腎為玄元君羅品列存思見之¶
三明出華生死際¶
　天三明日月星人三明耳目口地三明文¶
　章華是生死之際際音飾也¶
洞房靈象斗日月¶
<pb:KR5b0086_HFL_003-004b>¶
　存三光於洞房洞房明堂巳釋於上者也¶
父曰泥丸毋雌一¶
　明堂中有君臣洞房中有夫婦丹田中有¶
　父母泥丸腦神名老子云知其雄守其雌¶
　雌無為一也¶
三光煥照入子室¶
　明白四達¶
能存玄眞萬事畢¶
　莊子曰通於一萬事畢也¶
一身精神不可失¶
<pb:KR5b0086_HFL_003-005a>¶
　常存念之不舍須臾¶
　　　髙奔章第二十六¶
髙奔日月吾上道¶
　吾道君也上清紫文吞日氣法一名赤丹¶
　金精石景水毋玉胞經其法常以日初出¶
　時東向叩齒九通畢微呪日魂名日中五¶
　帝字日魂珠景照韜緑映廻霞赤童玄炎¶
　飈象呼此十六字畢冥目握固存五色流¶
　霞來接一身於是日光流霞俱入口中又¶
　上清紫書有吞月精之法月初出時西向¶
<pb:KR5b0086_HFL_003-005b>¶
　叩齒十通微呪月魂名月中五夫人字月¶
　魄暖蕭芳艷翳廖婉虛靈蘭鬰華結翹淳¶
　金清瑩炅容臺標呪呼此二十四字畢冥¶
　目握固存月中五色精光俱入口中又於¶
　光中有黄氣大如目童名曰飛黄月華玉¶
　胞之精也能修此道則奔日月而神仙矣¶
鬰儀結璘善相保¶
　鬰儀奔日之仙結璘奔月之仙同聲相應¶
　同氣相求故二仙來相保持也¶
乃見玉清虛无老¶
<pb:KR5b0086_HFL_003-006a>¶
　昇三清之上與道合同也¶
可以廻顔填血腦¶
　魂魄反嬰得成眞人¶
口銜靈芒携五皇¶
　口吐五色雲氣光芒四照與五皇老君同¶
　遊六合也¶
腰帶虎籙佩金璫¶
　仙人之服也九眞經云中央黄老君腰佩¶
　龍玄神虎符帶流金之鈴執紫毛之節佩¶
　符籙¶
<pb:KR5b0086_HFL_003-006b>¶
駕歘接生宴東蒙¶
　歘倐歘言乘風氣忽發而徃或云歘條龍¶
　名也東蒙東海仙境之山也接生之方與¶
　生氣相按連歘然而遊其處¶
　　　玄元章第二十七¶
玄元上一魂魄鍊¶
　資一以鍊神神鍊以合一¶
一之爲物叵卒見¶
　一者無二之稱也心恬淡以得之知得之¶
　而不可見¶
<pb:KR5b0086_HFL_003-007a>¶
須得至眞始顧眄¶
　守眞志滿一自歸已¶
至忌死氣諸穢賤¶
　凡飛丹鍊藥服氣吞霞等事皆忌見死屍¶
　殗穢之事此衛生家之共忌也然至道冲¶
　虛本無淨穢未獲眞正則净穢有殊珠而¶
　不齊則是非起於内生死見於外則清淨¶
　者生之徒濁穢者死之徒故為養生之所¶
　忌也¶
六神合集虛中宴¶
<pb:KR5b0086_HFL_003-007b>¶
　六甲六丁六府等諸神俱在身中身中虛¶
　空則宴然而安樂不則憂泣矣¶
結珠固精養神根¶
　結珠謂咽液先後相次如結珠固精不妄¶
　洩神根形軀也夫神之於身猶國之有君¶
　君之有人人以書爲命君以人爲本互相¶
　資藉以為生主而調養之也¶
玉𥫽金籥常完堅¶
　老子云善閉者无闕楗不可開籥鎖籥𥫽¶
　或為匙也¶
<pb:KR5b0086_HFL_003-008a>¶
閉口屈舌食胎津¶
　屈舌導津液食津而胎仙故曰胎津¶
使我遂錬獲飛仙¶
　積功勤誠之所致也¶
　　　仙人章第二十八¶
仙人道士非有神¶
　修學以得之也¶
積精累氣以爲眞¶
　有本或無此句遂闕注¶
黃童妙音難可聞¶
<pb:KR5b0086_HFL_003-008b>¶
　黄童黄庭眞人一名赤城童子妙音謂黄¶
　庭道之妙音也¶
玉書絳简赤丹文¶
　黄庭經一名太帝金書一名東華玉篇也¶
字曰眞人巾金巾¶
　眞人即黃童也金色白在西方主肺肺白¶
　在心上故曰巾九眞經曰青帝衣青玉錦¶
　衣帔蒼華飛裙建扶芝丹冠巾金巾又元¶
　陽子四眞人憑午侰子履卯戴酉酉者金¶
負甲持符闇七門¶
<pb:KR5b0086_HFL_003-009a>¶
　老子六甲三部符云甲子神王文卿甲戌¶
　神辰子江甲申神扈文長甲午神衛上卿¶
　甲辰神孟非郷甲寅神明文章存六甲神¶
　名則七竅開通无諸疾病¶
火兵符圖備靈關¶
　赤章斬邪籙皆役使三五火兵又衛靈神¶
　呪田南方丹天三炁流光熒星轉燭洞照¶
　太陽上有赤精開明靈童總御火兵備守¶
　三官即火兵三五家事也符者八素六神¶
　陽精玉胎鍊仙隂精飛景黃華中景内化¶
<pb:KR5b0086_HFL_003-009b>¶
　洞神鑒乾等諸符也圖謂太一混合三五¶
　圖六甲上下隂陽圖六甲玉女通靈圓太¶
　一眞人圖東井沐浴圖老子内視圓西昇¶
　八史圖九變含景圖赤界等諸圖可以守¶
　備靈關靈關即三關四關等身中眞有之¶
前昂後畢高下陳¶
　列位之形象也¶
執劒百文舞靈幡¶
　神兵幡劒之狀¶
十絶盤空扇紛紜¶
<pb:KR5b0086_HFL_003-010a>¶
　空中作氣煒曄揮霍¶
火鈴冠霄隊落煙¶
　金精火鈴冠徹霄漢都伍隊陣狀如落煙¶
　屯雲之勢¶
安在黄闕兩眉間¶
　存思大兵氣狀俱在天庭天庭一名黃闕¶
　兩眉間是¶
此非枝葉實是根¶
　學仙之本¶
　　　紫清章第二十九¶
<pb:KR5b0086_HFL_003-010b>¶
紫清上皇大道君¶
　亦名玉晨君也¶
太玄太和俠侍端¶
　太玄太和眞仙之嘉號也¶
化生萬物使我仙¶
　道氣之功勣也¶
飛昇十天駕玉輪¶
　乘歘而徃¶
晝夜七日思勿眠¶
　至誠則感¶
<pb:KR5b0086_HFL_003-011a>¶
子能行此可長存¶
　延年神仙之道¶
積功成鍊非自然¶
　學以致其道也¶
是由精誠亦由專¶
　守一如初成道有餘¶
内守堅固眞之眞¶
　不失節度也¶
虛中恬淡自致神¶
　神以虛受¶
<pb:KR5b0086_HFL_003-011b>¶
　　　百縠章第三十¶
百榖之實土地精¶
　草實曰榖隂之類也¶
五味外美邪魔腥¶
　非清虛之眞氣¶
臭亂神明胎氣零¶
　胎氣謂無味之味自然之正氣也服氣有¶
　胎息之法零猶失也¶
那從反老得還嬰¶
　言不可得髪白反黑齒落更生此一句應¶
<pb:KR5b0086_HFL_003-012a>¶
　在自存神之下超此不類者¶
三魂忽忽魄糜傾¶
　忽糜不恬淡糜傾朽敗也¶
何不食氣太和精¶
　進勸服鍊之道¶
故能不死入黄寜¶
　黄寧黄庭之道成也¶
　　　心典章第三十一¶
心典一體五臟王¶
　神以虛受心爲栖神之宅故為王也¶
<pb:KR5b0086_HFL_003-012b>¶
動靜念之道德行¶
　謂念丹元童子也夫念為有忘為無念則¶
　易心而後語忘則及心而神全故道德行¶
清潔善氣自明光¶
　常念之故¶
坐起吾俱共楝梁¶
　神以身為屋宅故云共棟梁吾丹元子也¶
畫日矅景暮閉藏¶
　莊子云其覺也形開其寐也魂交交閉也¶
通利華精調隂陽¶
<pb:KR5b0086_HFL_003-013a>¶
　謂心种用捨與目相應華精目精也心開¶
　則目開心閉則目閉晝陽而暮隂故云調¶
　隂陽¶
　　　經歴章第三十二¶
經歴六合隱卯酉¶
　舉心之用捨陰陽之所由也晝為經歷暮¶
　為隱藏六合天地内上下四方卯百也北¶
　為暮幽隱屬也¶
兩腎之神主延壽¶
　腎神玄冥字育嬰配屬北方主暮夜人能¶
<pb:KR5b0086_HFL_003-013b>¶
　上精則長壽河上公曰腎藏精¶
降逍斗藏初九¶
　九陽數也斗北辰也北辰主陰謂陽氣下¶
　與隂合易曰乾吉在無首無首藏也¶
知雄守雌可無老¶
　守雌則藏九之義也¶
知白見黑急坐守¶
　老子云知其雄守其雌知其白守其黑皆¶
藏九之義也¶
　　　肝氣章第三十三¶
<pb:KR5b0086_HFL_003-014a>¶
肝氣鬰勃清且長¶
　肝位東方東方木主春生氣之本也清長¶
　氣色之象¶
羅列六府生三光¶
　存想生氣徧照五臓六脾如日月星辰光¶
　矅明朗也¶
心精意專内不傾¶
　能之一也¶
上合三焦下玉漿¶
　言肝氣上則與三焦氣合下則為口中之¶
<pb:KR5b0086_HFL_003-014b>¶
　液亦猶隂氣上則為雲下則為雨雨潤萬¶
　物玉漿潤百骸九竅也¶
玄液雲行去臭香¶
　眞氣周流則无炎病矣¶
治蕩髪齒鍊五方¶
　雲行兩施無所不通五方五臓也¶
取津玄膺入明堂¶
　咽液之道必自玄膺下入喉嚨喉嚨一名¶
　重樓重樓之下爲明堂明堂之下爲洞房¶
　洞房之丁為丹田此中部¶
<pb:KR5b0086_HFL_003-015a>¶
下漑喉嚨神明通¶
　身命以津氣為主也¶
坐侍華蓋遊貴京¶
　華蓋肺也肝在肺之下貴京丹田也¶
飄颻三帝席清涼¶
¶
　三帝三丹田中之道君也亦名眞人言肝¶
　氣飄𩙝周流三丹田之所也肝氣爲目精¶
　故言席清涼¶
五色雲氣紛青葱¶
<pb:KR5b0086_HFL_003-015b>¶
　肝氣與五臓相雜上為五色雲也¶
¶
閉日内眄自相望¶
　常存念之五臟自見矣¶
使心諸神還相崇¶
　赤城童子與五臓眞人合契同符共相尊¶
　敬也¶
七玄英華開命門¶
　七竅流通无留滯也¶
通利天道存玄根¶
　身為根本也¶
百二十年猶可還¶
<pb:KR5b0086_HFL_003-016a>¶
　當急修行時不可失¶
過此守道誠獨難¶
　去死近矣¶
唯待九轉八瓊丹¶
　九轉种丹白日昇天抱朴子九丹論云考¶
　覧養生之書鳩集乆視之方曾所披涉篇¶
　巳千計矣莫不以還丹金液為大要焉又¶
　黄帝九鼎神丹經云帝服之而昇仙與天¶
　地相畢乗雲駕龍出入太清八瓊丹砂雄¶
　黄雌黃空青硫黄雲毋戎鹽消石等物是¶
<pb:KR5b0086_HFL_003-016b>¶
　也¶
要復精思存七元¶
　雖服神丹兼習黃庭之道七元者謂七星¶
　及七竅之眞神也又五帝无君及白元无¶
　英君亦為七元道君洞房訣云存七元者¶
　其呪曰廻无隱遁豁落七辰乃七元也¶
日月之華救老殘¶
　左目為日右目為月目主肝配東方木行¶
　也木位春春為生氣故云救老殘¶
肝氣開流終無端¶
<pb:KR5b0086_HFL_003-017a>¶
　莊子曰指竅為薪而火傳生得納飬而命¶
　績也¶
　　　肺之童第三十四¶
肺之為氣三焦起¶
　中黄經日肺首為三焦肺之為氣謂氣嗽¶
　氣嗽起自三焦故言三焦起說三焦者多¶
　未的其實今以爲五臓之上係管爲三焦¶
　焦者熱也言肝心肺頭焦熱之義也¶
視聽幽冥候童子¶
　童子心神赤城中者元陽子曰閲離而下¶
<pb:KR5b0086_HFL_003-017b>¶
　存童子童子是目童也謂人欲知死生當¶
　以手指柱目眥候其目光有光則生無光¶
　則死也¶
調理五華精髪齒¶
　五華五臓之氣仙經曰髪欲數櫛齒欲數¶
　叩也¶
三十六咽玉池裏¶
　口爲王池亦曰華池膽為中池胞為玉泉¶
　華池咽液入丹田所謂漑灌靈根也¶
開通百脉血液始¶
<pb:KR5b0086_HFL_003-018a>¶
　身中血液以口爲本始也¶
顔色生光金玉澤¶
　百節開通¶
齒堅髪黒不知白¶
　反老還嬰¶
存此眞神勿落落¶
　專誠不墮¶
當憶此宫有座席¶
　此宫謂肺宫也座席神之所安中黃經云¶
　肺首為三集玄老君之所居也¶
<pb:KR5b0086_HFL_003-018b>¶
衆神合會轉相索¶
　衆眞同聚慮有邪精¶
　　　隱藏章第三十五¶
隱藏羽蓋看天舍¶
　此明脾宫之事脾為丹田黄庭中央戊已¶
　土行也上觀肝肺如蓋如舍也¶
朝拜太陽樂相呼¶
　謂魂神與衆仙合會也素靈經云太上神¶
　仙有太陽君少陽君太虛君浩素君群仙¶
　宗道之遊樂也¶
<pb:KR5b0086_HFL_003-019a>¶
明神八威正辟邪¶
　八威八靈神也眞誥云北帝殺鬼呪曰七¶
　正八靈太上皓兇長盧巨獸手把帝鐘素¶
　裊三神戚劒神王衛法辟邪之道也¶
脾神還歸是胃家¶
　脾神名常在字魂停脾磨食消胃家之事¶
　也中黃經云胃為太倉太倉脾府也¶
耽養靈根不復枯¶
　脾為黄庭人命之根本心專養之延年神¶
　仙也¶
<pb:KR5b0086_HFL_003-019b>¶
閉塞命門保玉都¶
　元陽子曰命門者下丹田精氣出入神之¶
　處也養童下籥護其主主身也身為玉都¶
　神聚其所猶都邑也¶
萬神方胙壽有餘¶
　胙報也萬神以養見報故壽餘也¶
是謂脾建在中宫¶
　脾王中宫土德¶
五臓六腑神明王¶
　以脾為主¶
<pb:KR5b0086_HFL_003-020a>¶
上合天門入明堂¶
　存五臓六腑之氣上合天門天門在兩眉¶
　間即天庭是也眉間入一寸為明堂¶
守雌存雄傾三光¶
　老子一云知其雄守其雌雌牝柔弱也三光¶
　日月星也¶
外方内圓神在中¶
　外方内圓明堂之象¶
通利血脉五臓豊¶
　神恬心靜¶
<pb:KR5b0086_HFL_003-020b>¶
骨青筋赤髓如霜¶
　百脉九竅皆悉眞正¶
脾敕七竅去不祥¶
　脾磨食消耳聦目明¶
日月列布設陰陽¶
　日陽月隂日男月女¶
兩神相會化玉漿¶
　男女陰陽自然之津液也¶
淡然無味天人粮¶
　神雖合會當味無味¶
<pb:KR5b0086_HFL_003-021a>¶
子丹進饌肴正黄¶
　饌氣也子丹眞人進丹田之眞氣脾為中¶
　黃脾磨食消也¶
乃曰琅膏及玉霜¶
　津液精氣之色象也¶
太上隱環八素瓊¶
　謂絳宫重樓十二環即喉嚨也中有八素¶
　之瓊液也¶
漑益八液腎受精¶
　咽液流下入腎宫化為玉精也¶
<pb:KR5b0086_HFL_003-021b>¶
伏於太隂見我形¶
　太隂洞房為覩瓊液之形象也¶
揚風三玄出始青¶
　青楊風感而化也隂陽二氣與和氣為三¶
　三生萬物生物微妙故曰三玄出始青言¶
　萬物生而色青也太平經曰積精成青也¶
恍惚之間至清靈¶
　隂陽生氣至微至妙¶
戲於飚臺見赤生¶
　調暢之氣化為赤子赤子真人也飆臺闃¶
<pb:KR5b0086_HFL_003-022a>¶
　風臺神仙之遊集也¶
逸域熈眞餋華榮¶
　物外眞氣自然養生¶
内盼沉默鍊五形¶
　内觀形體神氣長存¶
三氣徘徊得神明¶
　三丹田之氣也¶
隱龍遁芝雲琅英¶
　仙經云肝膽為青龍故曰隱龍五臓九孔¶
　八脉為内芝故曰遁芝雲琅英脾氣之津¶
<pb:KR5b0086_HFL_003-022b>¶
　液¶
可以充飢使萬靈¶
　服氣道成役使鬼神¶
上蓋玄玄下虎章¶
　神仙之服御也元録經云仙人有玄羽之¶
　蓋神虎玉章也¶
　　　沐浴章第三十六¶
沐浴盛潔素肥薰¶
　盛古浄字肥無肉薰五辛¶
入室東向誦玉篇¶
<pb:KR5b0086_HFL_003-023a>¶
　太帝在東故也¶
約得萬徧義自鮮¶
　不出身中¶
散髪無欲以長存¶
　仙經服九霞必先散髪天胎息法仰卧散¶
　髪令挑髙二寸五分屈兩手大毋指握固¶
　閉目申兩臂去身五寸乃漱滿口中津液¶
　咽之滿三徐徐以鼻内氣氣入五六息則¶
　吐之一呼一吸為一息至十吐氣可少頻¶
　申訖復為之滿四九為一竟矣尋觀文意¶
<pb:KR5b0086_HFL_003-023b>¶
　此散髪非尊此道也蓋散髪无為自得之¶
　意无外情欲而已¶
五味皆至正氣還¶
　合五為一自然之道¶
夷心寂悶勿煩冤¶
　悶靜也寂默清靜道經云其政悶悶其民¶
　淳淳¶
過數巳畢體神精¶
　專精所致¶
黃華玉女告子清¶
<pb:KR5b0086_HFL_003-024a>¶
　丹田隂神與巳言也¶
眞人旣至使六丁¶
　眞人指學者身也至謂精至六丁如上說¶
　者也¶
即授隱芝大洞經¶
　隱芝謂隱道也以仙人喻芝英¶
十讀四拜朝太上¶
　玉精眞訣田東華玉篇者必十讀四拜玉¶
　篇謂此文¶
先謁太帝後北向¶
<pb:KR5b0086_HFL_003-024b>¶
　太帝在東七元居北故也¶
黃庭内經玉書暢¶
　仙道成矣¶
授者曰師受者盟¶
斯文可重故以為盟¶
雲錦鳳羅金鈕纏¶
　信誓之物¶
以代割髪肌膚全¶
　契誠不假出血斷髪¶
携子登山歃液丹¶
<pb:KR5b0086_HFL_003-025a>¶
　受行黃庭道者必重盟而後傳¶
金書玉景乃可宜¶
　信洽方授¶
傳得可授告三宫¶
　三官天也水也¶
勿令七祖受冥患¶
　傳非其人殃及先世患讀為還也¶
太上微言致神仙¶
　可尊可貴¶
不死之道此眞文¶
<pb:KR5b0086_HFL_003-025b>¶
　一心散重奉而行之¶
¶
¶
¶
黃庭內景玉經註卷下(終)¶
¶
¶
¶
¶
¶
